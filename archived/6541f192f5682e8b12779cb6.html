
<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>白发三千丈</title>
    <style>
        img {width: 100% !important;
            object-fit: contain;   }
    </style>
</head>
<body>
    <h1>白发三千丈</h1>
    <h3>文／愁诗小辑</h3>
    <h3>责任编辑：梅不谈 onewenzhang@wufazhuce.com编辑部微信：oneapp2019。定期发布活动，赠送签名书和周边，欢迎添加。</h3>
    <div>
        
	<p></p><h1><strong>钗头凤·红酥手</strong></h1><p class="fr-ft-ns">【宋】陆游</p><p>红酥手，黄縢酒，满城春色宫墙柳。东风恶，欢情薄。一怀愁绪，几年离索。错、错、错。</p><p>春如旧，人空瘦，泪痕红浥鲛绡透。桃花落，闲池阁。山盟虽在，锦书难托。莫、莫、莫。</p><p>&nbsp;</p><h1><strong>钗头凤·世情薄</strong></h1><p class="fr-ft-ns">【宋】唐婉</p><p>世情薄，人情恶，雨送黄昏花易落。晓风干，泪痕残，欲笺心事，独语斜阑。难，难，难！</p><p>人成各，今非昨，病魂常似秋千索。角声寒，夜阑珊，怕人寻问，咽泪装欢。瞒，瞒，瞒！</p><p>&nbsp;</p><h1><strong>采桑子·恨君不似江楼月</strong></h1><p class="fr-ft-ns">【宋】吕本中</p><p>恨君不似江楼月，南北东西，南北东西，只有相随无别离。</p><p>恨君却似江楼月，暂满还亏，暂满还亏，待得团圆是几时？</p><p>&nbsp;</p><h1><strong>秋浦歌十七首·其十五</strong></h1><p class="fr-ft-ns">【唐】李白</p><p>白发三千丈，缘愁似个长。</p><p>不知明镜里，何处得秋霜。</p><p>&nbsp;</p><h1><strong>咏怀八十二首·其一</strong></h1><p class="fr-ft-ns">【魏晋】阮籍</p><p>夜中不能寐，起坐弹鸣琴。</p><p>薄帷鉴明月，清风吹我襟。</p><p>孤鸿号外野，翔鸟鸣北林。</p><p>徘徊将何见？忧思独伤心。</p><p>&nbsp;</p><h1><strong>无题四首·墨未浓</strong></h1><p class="fr-ft-ns">【唐】李商隐</p><p>来是空言去绝踪，月斜楼上五更钟；</p><p>梦为远别啼难唤，书被催成墨未浓；</p><p>蜡照半笼金翡翠，麝熏微度绣芙蓉；</p><p>刘郎已恨蓬山远，更隔蓬山一万重。</p><p>&nbsp;</p><h1><strong>梦微之</strong></h1><p class="fr-ft-ns">【唐】白居易</p><p>夜来携手梦同游，晨起盈巾泪莫收。</p><p>漳浦老身三度病，咸阳宿草八回秋。</p><p>君埋泉下泥销骨，我寄人间雪满头。</p><p>阿卫韩郎相次去，夜台茫昧得知不。</p><p>&nbsp;</p><h1><strong>西洲曲</strong></h1><p class="fr-ft-ns">【南朝】乐府民歌</p><p>忆梅下西洲，折梅寄江北。</p><p>单衫杏子红，双鬓鸦雏色。</p><p>西洲在何处？两桨桥头渡。</p><p>日暮伯劳飞，风吹乌臼树。</p><p>树下即门前，门中露翠钿。</p><p>开门郎不至，出门采红莲。</p><p>采莲南塘秋，莲花过人头。</p><p>低头弄莲子，莲子青如水。</p><p>置莲怀袖中，莲心彻底红。</p><p>忆郎郎不至，仰首望飞鸿。</p><p>鸿飞满西洲，望郎上青楼。</p><p>楼高望不见，尽日栏杆头。</p><p>栏杆十二曲，垂手明如玉。</p><p>卷帘天自高，海水摇空绿。</p><p>海水梦悠悠，君愁我亦愁。</p><p>南风知我意，吹梦到西洲。</p><p></p>
	
    </div>
    <a data-id="6541f192f5682e8b12779cb6" hidden></a>
</body>
</html>
  